
    <div id="apparatus">
    <span class="chapter">739 </span>
    <span id="verse-Rubric">
      <span id="D739SRubric_0" class="overtext">El capitulo. ¶ De como el Conde fernand gonçalez de Castiella fizo en cabo de su uida; e acabo su tiempo.</span>
      <br>
    </span>
     <sub>1</sub> 
    <span id="verse-100">
      <span id="D739S100_0" class="overtext">EN aquella sazon que esto contescio de los Normanos en Gallizia e en el Regno de Leon. ¶ fernand gonçalez Conde de Castiella otrossi. oyendo tantos dannos e astragamientos como los moros fazien en el Regno de Castiella pesol. e fue ende muy sannudo.</span>
      
    </span>
     <sub>2</sub> 
    <span id="verse-200">
      <span id="D739S200_0" class="overtext">Et salio. e llamo todas sus yentes. e apodero se lo mas e lo meior que el pudo. e fue e lidio con ellos. e tan atreuuda mientre los firio; que los moros fueron uençudos. e mato muchos dellos a de mas. e catiuo muchos.</span>
      
    </span>
     <sub>3</sub> 
    <span id="verse-300">
      <span id="D739S300_0" class="overtext">Et a los otros segudo de la tierra matando en ellos.</span>
      
    </span>
     <sub>4</sub> 
    <span id="verse-400">
      <span id="D739S400_0" class="overtext">¶ Et desta guisa se torno bien andant el Cuende fernand gonçalez desta uez a Burgos.</span>
      
    </span>
     <sub>5</sub> 
    <span id="verse-500">
      <span id="D739S500_0" class="overtext">¶ Et como era ya crebantado e affanado de muchas guerras e lides que auie fechas con moros e con cristianos por deffender Castiella e ensanchar en cristianismo e seruir a dios; adolescio en Burgos estonces.</span>
      
    </span>
     <sub>6</sub> 
    <span id="verse-600">
      <span id="D739S600_0" class="overtext">⸂¶ En este tienpo murio el conde ferrant gonçales de su muerte e ensu lecho e enla çibdat de burgos<span class="critical_marker">⸃</span></span>
      <span id="D739S600_1" class="overtext">auiendo el mucho trabaiado. auiendo el mundo trabaiado por ganar e ensanchar la tierra e deffenderla.</span>
      
    </span>
     <sub>7</sub> 
    <span id="verse-700">
      <span id="D739S700_0" class="overtext">¶ Et mando se leuar al Monesterio de sant pedro de Arlança. el que el fiziera como es dicho.</span>
      
    </span>
     <sub>8</sub> 
    <span id="verse-800">
      <span id="D739S800_0" class="overtext">Et que auie enrrequeçido de donadios e de muchos buenos heredamientos. e de otras cosas; assi como es dicho en esta Estoria.</span>
      
    </span>
     <sub>9</sub> 
    <span id="verse-900">
      <span id="D739S900_0" class="overtext">¶ Et leuaron le de Burgos a sant Pedro de Arlança su Monesterio.</span>
      
    </span>
     <sub>10</sub> 
    <span id="verse-1000">
      <span id="D739S1000_0" class="overtext">⸂¶ Et fue enterrado enel monesterio de sant pedro de arlança el que fiziera e en Requiçiera assi commo deximos de muchos buenos heredamientos.<span class="critical_marker">⸃</span></span>
      
    </span>
     <sub>11</sub> 
    <span id="verse-1100">
      <span id="D739S1100_0" class="overtext">¶ Murio este Cuende fernand gonçalez de Castiella. ¶ En la Era de .dcccc. e .Lxx. e .viij. annos.</span>
      
    </span>
     <sub>12</sub> 
    <span id="verse-1200">
      <span id="D739S1200_0" class="overtext">¶ Et andaua estonces otrossi ell anno de la Encarnation del sennor en .dcccc. e .xl. ¶ Et el de Otho Emperador de Roma en .vij.</span>
      
    </span>
     <sub>13</sub> 
    <span id="verse-1300">
      <span id="D739S1300_0" class="overtext">¶ Con dios sea ell Alma deste Cuende fernand gonçalez de Castiella.</span>
      
    </span>
     <sub>14</sub> 
    <span id="verse-1400">
      <span id="D739S1400_0" class="overtext">Et tener deuemos que assi es.</span>
      
    </span>
     <sub>15</sub> 
    <span id="verse-1500">
      <span id="D739S1500_0" class="overtext">¶ Ca bueno fue en su uida; e bien acabo. Amen</span>
      
    </span>
     <sub>16</sub> 
    <span id="verse-1600">
      <span id="D739S1600_0" class="overtext">⸂¶ Et pues que el fue muerto fico por sennor del condado su fijo el conde garçi ferrandez<span class="critical_marker">⸃</span></span>
      <span id="D739S1600_1" class="overtext"><span class="critical_marker">⸆</span></span>
      
    </span>
     <sub>16.5</sub> 
    <span id="verse-1650">
      <span id="D739S1650_0" class="overtext">e fue muy buen cristiano e fizo mucho mal e mucha guerra a alos Reyes de leon que querien apremiar e quebrantar castiella. e ouo muchas batallas con moros e uençiolos ¶ Et esto todo adelante lo contaremos mas conplida ment enla estoria en aquellos tienpos que fue. este conde fizo muchos castiellos en Ribera de duero e ensancho los terminos de su tierra fastal Rio que anonbre Carrion. ¶ Et fizo otrossi un monesterio en Ribera de arlança que anonbre cueuas Ruuias aonrra de sant cosme e de sant damian e diol grandes heredamientos e aquella tierra quel dio mando que ouiesse nonbre jnfantadgo. e fizol por esta razon que si alguna duenna de su linage non quisiere casar onon pudiesse poruentura quel diessen delos bienes del monesterio quanto ouiesse menester yl conuiniesse. e enque uisquiessen otrossi los clerigos que siruiessen la yglesia de aquellos martires. ¶ Del quarto anno fastal ixº del Regnado del Rey don Ramiro non fallamos njnguna cosa que de contar sea que ala estoria pertenesca si non tanto que en el ixº murio el papa martin. e pusieron ensu lugar a agapito e fueron con el c. e xxx. apostoligos⸫</span>
      
    </span>
     </div>
    <br>
    <label for="variants">Footnotes:</label>
    <div id="variants">
    
     
     
     
     
     
     <span class="variant_number"><strong>6.</strong></span> 
      <span id="D739S600_0" class="variant" data-base-witness="Base T"><span class="base_counter" data-base-last-wit="T" data-base-page-name="166r"></span> <span class="witname" data-page-name="79v">E2</span>: <span class="variant-wit-text">Et la dolencia fue tal. e el mal tan afincado. que y murio en Burgos.</span></span>
     
     
     
     <span class="variant_number"><strong>10.</strong></span> 
      <span id="D739S1000_0" class="variant" data-base-witness="Base T"><span class="base_counter" data-base-last-wit="T" data-base-page-name="166r"></span> <span class="witname" data-page-name="79v">E2</span>: <span class="variant-wit-text">Et enterraron le y muy onrrada mientre.</span></span>
     
     
     
     
     
     <span class="variant_number"><strong>16.</strong></span> 
      <span id="D739S1600_0" class="variant" data-base-witness="Base T"><span class="base_counter" data-base-last-wit="T" data-base-page-name="166r"></span> <span class="witname" data-page-name="79v">E2</span>: <span class="variant-wit-text">¶ t finado este Cuende fernand gonçalez de Castiella; heredo empos ell el Condado e el sennorio de Castiella; el Cuende Garçi fernandez su fijo El Condado de fernand gonçalez Conde de Castiella.</span></span>
      <span id="D739S1600_1" class="variant" data-base-witness="Base T"><span class="base_counter" data-base-last-wit="T" data-base-page-name="166r">|</span> <span class="witname" data-page-name="79v">E2</span>: <span class="variant-wit-text">e la su estoria se acaba.</span></span>
     
     </div>
    <br>


  