<span class="chapter">698</span>
<span id="1"><sub>1</sub>Andados cuatro años del regnado del rey don Ramiro, que fue en la era de DCCCC e XLª e dos,</span>
<span id="2"><sub>2</sub> el conde Ferrant Gonçales aviendo coraçon de fazer servicio a Dios e de ganar prez e onra, començo de guerrear a los moros muy de reizio e fue cercar un castiello muy fuerte que a nombre Caraço, que yaze en somo de una sierra mucha alta que tenien los moros entonces;</span>
<span id="3"><sub>3</sub> e combatiol tan fuerte que los moros non se le pudieron defender por ninguna guisa</span>
<span id="4"><sub>4</sub> e ovieron a dar el castiello al conde mal su grado.</span>
<span id="5"><sub>5</sub> Et este año murio el papa Cristoval</span>
<span id="6"><sub>6</sub> e fue puesto en su lugar Sargio el IIIº,</span>
<span id="7"><sub>7</sub> e fueron con el C e XX apostoligos.</span>
