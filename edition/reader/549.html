<span class="chapter">549</span>
<span class="rubric">Del trezeno concilio que fue fecho en Toledo.</span><br />
<span id="1"><sub>1</sub>Andados cuatro años del regnado del rey Ervigio, que fue e en la era de sietecintos e veyntiseys años, e cuando andava ell año de la encarnacion en seyscientos e ocho, e el dell imperio de Justiniano en seys, fizo este rey Ervigio concilio en Toledo, seyendo don Julian Pomer arçobispo dessa missa cibdad.</span>
<span id="2"><sub>2</sub> E fueron en aquel concilio cuarenta e ocho obispos e dos arçobispos: Luyba de Bragana e don Estevan de Merida, ell abad don Espisandro personero dell arçobispo de Tarragona, e ell abad don Pagado personero de Sumifredo, arçobispo de Narbona e muchos personeros de los obispos que non pudieran venir.</span>
<span id="3"><sub>3</sub> E fueron puestas en aquel concilio muchas buenas cosas pora pro de los cuerpos e de las almas e aun del regno.</span>
