<span class="chapter">649</span>
<span id="1"><sub>1</sub>Andados dos a単os del regnado del rey don Ordo単o, que fue en la era de ochocientos et sesenta et seys, cuando andava el a単o de la encarnacion en ochocientos et veynte et ocho, e el de Loys emperador de Roma et rey de Francia en diziocho,</span>
<span id="2"><sub>2</sub> Mahomat rey de Cordova fue con muy grand hueste sobre Toledo et cercola et derribo la puente, et murieron y muchos de los moros que entraran en ella pora defenderla,</span>
<span id="3"><sub>3</sub> e fueron por ende los de Toledo muy quebrantados.</span>
<span id="4"><sub>4</sub> Pues que Mahomat ovo la puente derribada, envio a sus cavalleros por toda la tierra que la estragasen et que la confondiesen.</span>
<span id="5"><sub>5</sub> Los omnes libradores cuando vieron que non podian sofrir el grand poder de Mahomat, vinieronse pora el et metieronse so el su se単orio,</span>
<span id="6"><sub>6</sub> et el recibiolos de buena mientre</span>
<span id="7"><sub>7</sub> et asegurolos;</span>
<span id="8"><sub>8</sub> dessi tornose pora Cordova el.</span>
