<span class="chapter">676</span>
<span class="rubric">Capitulo XXIII. Del concilio que fizo 
el rey don Alfonso en la cibdat de Oviedo.</span><br />
<span id="1"><sub>1</sub>Andado aquel XLª II años del regnado del rey don Alfonso el Magno,</span>
<span id="2"><sub>2</sub> despues desto a cabo de XI meses ayuntaronse en la cibdat de Oviedo el rey don Alfonso con su muger e sus fijos e los obispos e condes e ricos omnes de su regnado,</span>
<span id="3"><sub>3</sub> e fizieron y concilio por otorgamiento del papa Joan.</span>
<span id="4"><sub>4</sub> E fizieron arçobispado la iglesia de Sant Salvador de Oviedo</span>
<span id="5"><sub>5</sub> e fizieron ende arçobispo a Ermenigildo,</span>
<span id="6"><sub>6</sub> ca las V iglesias arçobispales d'España yazen en cativo</span>
<span id="7"><sub>7</sub> e los prelados dellas que escaparan de la espada de los moros fuxeran a Asturias assi como deximos ya.</span>
<span id="8"><sub>8</sub> E assi como solien fazer antiguamiente los concilios en Toledo e en las otras iglesias arçobispales, assi los fizieron d'alli adelante en Oviedo.</span>
