<span class="chapter">444</span>
<span class="rubric">De lo que acaecio en el dizeochavo año del regnado del rey Alarigo.</span><br />
<span id="1"><sub>1</sub>Andados dizeocho años del regnado del rey Alarigo, que fue en la era de quinientos e cuarenta e dos años, e avino assi que aquell Alarigo rey de las Españas e Glodoveo rey de Francia, que se enoyaron de la guerra que vos dixiemos que avien començada sobre razon de Siagrio cabdiello de los romanos, porque se acogiera a Alarigo cuando fuxiera ante Glodoveo assi como lo dixiemos suso ante desto en esta estoria,</span>
<span id="2"><sub>2</sub> e avinieronse amos e pusieron sus pazes e sus amores muy grandes e muy firmes entre si.</span>
<span id="3"><sub>3</sub> En aquell año otrossi murio el papa Simaco e fue puesto en su logar Hormisda el Primero, que fue el cincuaenteno Apostoligo;</span>
<span id="4"><sub>4</sub> este Hormisda ordeno como se mantoviessen los clerigos e departio los salmos del salterio como los dixiessen.</span>
<span id="5"><sub>5</sub> Del XIX año fasta'l XXIII del regnado del rey Alarigo non fallamos ninguna cosa que de contar sea que a la estoria pertenesca.</span>
