<span class="chapter">452</span>
<span class="rubric">De como Teoderigo dio el regno de las Españas a su nieto Amalarigo e se fue el pora Italia e de lo que y fizo.</span><br />
<span id="1"><sub>1</sub>Andados doze años del regnado del rey Teoderigo en las Españas, que fue en las era de quinientos e sesaenta e tres años, e cuando andava ell año de la encarnacion en quinientos e veyntecinco, e el dell imperio de Justino en ocho, pues que el rey Teoderigo vio que Amalarigo su nieto era llegado a edad pora mantener aquel regno de las Españas que el tenie por el, diogele</span>
<span id="2"><sub>2</sub> e fizol ende rey e señor e quel oviesse entrell e su fija desse Teoderigo en toda su vida;</span>
<span id="3"><sub>3</sub> e regno esse Amalarigo cinco años.</span>
<span id="4"><sub>4</sub> E conjurolos el rey muy fuert e mandoles por mandamiento que amansen siempre al senado e al pueblo de Roma e que puñassen de aver por amigo all emperador cuanto ellos mas pudiessen.</span>
<span id="5"><sub>5</sub> Pues que esto les ovo dicho, tornosse el pora tierra de Italia e assi como llego, trabajosse de renovar e refazer tod aquello que Alarigo e Ataulfo reys de los godos e Genserigo rey de los uvandalos destroyeran en el tiemplo, que andavan astragando tierra de Roma assi como avemos ya dicho suso en la estoria,</span>
<span id="6"><sub>6</sub> ca derribaron una grand partida de los muros de Roma e detros logares muchos. E refizolo el todo e mantovo el regno muy bien; e por aquellos bienes quel andava fafziendo, los romanos una imagen de oro a onra del.</span>
<span id="7"><sub>7</sub> Mas el rey Teoderigo con tod seyendo muy avivado en la mala secta de heregia, mato por ende a Simaco el patricio;</span>
<span id="8"><sub>8</sub> e assi fue malo e bravo contra la fe de Cristo en cabo de sus dias, que las buenas obras que el començaron de primero a fazer que non quiso que las postrimeras de su vida se acordassen con ellas.</span>
