<span class="chapter">783</span>
<span class="rubric">Capitulo XIIIIº De como Hayran Alhemeri guerreava a Çulema.</span><br />
<span id="1"><sub>1</sub>Andados XIX años del regnado del rey don Alfonso, que fue en la era de mill e XXXV años, cuando andava el año de la encarnacion en DCCCC e XCVII, et el del emperador Enric en I,</span>
<span id="2"><sub>2</sub> avino assi que cuando los castrados que solien guardar a Isem vieron el bien e la onra que crecie cada dia a Çulema que ovieron ende grant pesar,</span>
<span id="3"><sub>3</sub> et desi por el quebranto en que se veyen, alçose cada uno dellos por do pudo.</span>
<span id="4"><sub>4</sub> E avie entrellos un moro poderoso a que dizien Hayram Alhemari.</span>
<span id="5"><sub>5</sub> Este Hayram fuxera con miedo de Çulema cuando prisieran 
Cordova,</span>
<span id="6"><sub>6</sub> e el fuyendo, salieron a el los berberis e dieronle grandes feridas de muerte de guisa quel dexaron por muerto;</span>
<span id="7"><sub>7</sub> desi tomol un moro de la cibdat e metiol en su casa e tovol y ascondido fasta que fue bien sano.</span>
<span id="8"><sub>8</sub> Los moros castrados otrossi fueronse pora tierra de Murcia e retovieron el castillo de Oriuera,</span>
<span id="9"><sub>9</sub> mas luego que Hayram se sintio sano e guarido, fuesse pora aquellos castrados que tenien Oriuela,</span>
<span id="10"><sub>10</sub> et ellos entregaronle luego del castiello et recibieronle por señor.</span>
<span id="11"><sub>11</sub> E d'aquel logar començo el a fazer mucho mal a Çulema cuanto mas pudo.</span>
<span id="12"><sub>12</sub> E allegaronse alli a el muchos cavalleros, e con aquellos gano el muy grant cavalleria de moros;</span>
<span id="13"><sub>13</sub> ca un moro a que dizien Afla alçarase con el alcaçar de Almaria contra un moro a que dizien Abenhamit,</span>
<span id="14"><sub>14</sub> e Abenhamit tornosse vasallo de Hayram por tal quel fuesse ayudar contra el assi como diremos adelante.</span>
<span id="15"><sub>15</sub> Deste año non fallamos mas que dezir que a la estoria pertenesca,</span>
<span id="16"><sub>16</sub> si non tanto que murio el papa Joan</span>
<span id="17"><sub>17</sub> e fue puesto en su lugar Joan el XVII,</span>
<span id="18"><sub>18</sub> e fueron con el CXLª VI apostoligos.</span>
