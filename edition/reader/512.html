<span class="chapter">512</span>
<span class="rubric">De como murio el rey Tulgas.</span><br />
<span id="1"><sub>1</sub>Andados dos años del regnado del rey Tulgas, que fue en la era de seyscientos e ochaenta e cuatro, e cuando andava ell año de la encarnacion en seyscientos e cuarenta e seys, e el dell imperio de Costant en VII, e murio esse rey Tulgas en Toledo.</span>
<span id="2"><sub>2</sub> E fizieron grand duelo e grand llanto todos por el;</span>
<span id="3"><sub>3</sub> e grand pesar devien todos aver porque tan ayna le perdieron, ca era niño muy bueno e demostrava en si cosas por que avien todos buena esperança en el,</span>
<span id="4"><sub>4</sub> e lloravanle mucho porque flor de tal niño non pudo venir a fruto.</span>
<span id="5"><sub>5</sub> E pero que ell arçobispo don Rodrigo e don Lucas de Tuy dizen esto del, e cuenta Sigiberto que era niño liviano de seso e quel tollieron por ende los godos el regno e quel ordenaron clerigo;</span>
<span id="6"><sub>6</sub> mas esto non podrie estar nin es cosa de creer.</span>
