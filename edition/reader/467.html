<span class="chapter">467</span>
<span class="rubric">De como los godos mataron en Merida a Agila su rey.</span><br />
<span id="1"><sub>1</sub>Andados cinco años del rey Agila, que fue en la era de quinientos e novaenta e II años, e cuando andava ell año de la encarnacion en quinientos e cincuaenta e cuatro años, e el dell imperio de Justiniano en veyntiocho, levantosse uno que dizien Atanagildo contra'l rey Agila e fizosse por fuerça e con poder rey de los godos.</span>
<span id="2"><sub>2</sub> Agila cuando lo sopo envio su hueste contra ell a Sevilla, o el se alçara por rey, e Atanagildo lidio con ellos e matolos.</span>
<span id="3"><sub>3</sub> Los godos que fincaran en la tierra cuando viron que non murien sus yentes por al si non por la desabenencia que avien entre si mismos,</span>
<span id="4"><sub>4</sub> temiendosse que vernien los romanos sobrellos e que perderien la tierra de España por esta razon, mataron estonces a Agila en Merida e tornaronse todos a Sevilla e metieronse en poder de Atanagildo.</span>
