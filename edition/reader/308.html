<span class="chapter">308</span>
<span class="rubric">De lo que contecio en el año dizeseseno.</span><br />
<span id="1"><sub>1</sub>En el dizesesseno año, que fue en la era de trezientos et cuarenta, e ovo ell emperador Diocleciano por muy fuertes lides vencidos los quincuagentianos contra quien fuera con sus huestes, e metio en paz et assessego so el señorio de Roma toda tierra de Africa, et fizo en la cibdat de Cartago, que era cabeça de toda aquella tierra, unos baños que son llamados las Termas de Maximiano; e desi fuesse yendo contra Roma.</span>
<span id="2"><sub>2</sub> E Diocleciano otrossi fizo fazer en Roma unos baños e pusoles nombre del suyo, e son llamados las Termas de Diocleciano.</span>
<span id="3"><sub>3</sub> E del dizeseteno año, que fue en la era de trezientos et cuarenta e uno, no fallamos escrito ninguna cosa granada que de contar sea, si no tanto que depues de la muerte de Teonas obispo de Alexandria, consagraron a sant Pedro por obispo dende; e fue el dizeseteno e recibio martirio en el noveno año de la persecucion.</span>
