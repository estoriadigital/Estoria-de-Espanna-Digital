<span class="chapter">18</span>
<span class="rubric">De la muerte dell emperador Amilcar.</span><br />
<span id="1"><sub>1</sub>All emperador Amilcar aviendo toda la tierra ganada e teniendola ya cuemo por suya, fue a Cigüença quel eran rebelles por ell amor que avien puesto con los romanos des que sopieran que entrara ell en la tierra, e cercolos.</span>
<span id="2"><sub>2</sub> E los de Cigüença enviaronlo dezir a sos amigos e a sos vezinos, a aquellos que entendieron que les querrien ayudar,</span>
<span id="3"><sub>3</sub> e llegoles luego muy grand ayuda dellos e d'otros que les vinien mas de lueñe que se tenien con los romanos.</span>
<span id="4"><sub>4</sub> Los de Cigüença pues que ovieron mandado cierto d'aquellos sos amigos como les vinien en ayuda bien guisados, e eran ya acerca, enviaronles dezir que saldrien ellos a la hueste d'Amilcar e començarien a lidiar con ellos e que viniessen ellos sin sospecha e firiessen dell otra part en la huest, e que desta guisa los vençrien, e fizieronlo assi.</span>
<span id="5"><sub>5</sub> Salieron los de Cigüença e firieron en la hueste de los de Africa, e sobrevinieron los otros assi que los vencieron e mataron alli all emperador Amilcar, e todos los otros de su huest fueron muertos e presos assi que el grand daño que avien fecho los d'Africa en España todo lo pecharon aquel dia.</span>
