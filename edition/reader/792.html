<span class="chapter">792</span>
<span class="rubric">Capitulo XXIIIº De como murio el rey don Alfonso.</span><br />
<span id="1"><sub>1</sub>[A]ndados XXVII años del regnado del rey don Alfonso, que fue en la era de mill e XL e III,</span>
<span id="2"><sub>2</sub> el rey don Alfonso aviendo grant sabor de fazer mal a los moros, saco su hueste muy grant e fue cercar Viseo, que es en Portogal que tenien aun los moros.</span>
<span id="3"><sub>3</sub> E vino assi un dia que el andando desarmado por la grant calentura que fazie, catando el muro de castillo por o era mas flaco e por do se podrie mas aina prender ovo de ser quel tiraron una saeta de que fue ferido entre las espaldas.</span>
<span id="4"><sub>4</sub> E el cuando se sintio ferido de muerte, ordeno su fazienda ante los obispos e los abades que y eran</span>
<span id="5"><sub>5</sub> e confesosse e recibio el cuerpo de Jesucristo
e fino alli;</span>
<span id="6"><sub>6</sub> e fue llevado a Leon e enterraronle cerca su padre e su madre.</span>
