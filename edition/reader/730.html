<span class="chapter">730</span>
<span class="rubric">Capitulo XIIIº De como fizo el rey con la condessa despues que sopo que era ido el conde.</span><br />
<span id="1"><sub>1</sub>Cuando el rey don Sancho sopo que el conde era ido e por cual arte le sacara la condesa, pesol assi como si oviesse perdudo el regno,</span>
<span id="2"><sub>2</sub> pero non quiso seer errado contra la condesa</span>
<span id="5"><sub>5</sub> e preguntol como osara ensayar tal cosa.</span>
<span id="6"><sub>6</sub> E dixol la condesa:</span>
<span id="7"><sub>7</sub> «Señor, atrevime de sacarle ende porque vi que estava en grant cueta e porque era cosa que me convinie a fazer si lo pudiese aguisar.</span>
<span id="8"><sub>8</sub> Et demas atreviendome en la vuestra mesura, tengo que lo fiz muy bien.</span>
<span id="9"><sub>9</sub> E vos, señor, faredes contra mi como 
buen señor,</span>
<span id="10"><sub>10</sub> ca fija so de rey e de muy alto varon.</span>
<span id="11"><sub>11</sub> E vos non querades fazer contra mi cosa desaguisada, ca muy grant debdo he con vuestros fijos</span>
<span id="12"><sub>12</sub> e en la mi desondra grant parte avriedes vos.</span>
<span id="13"><sub>13</sub> Et assi como vos sodes de buen coñocer e muy entendudo, devedes escoger lo mejor</span>
<span id="14"><sub>14</sub> e catar que non fagades que vos ayan los omnes que retraer,</span>
<span id="15"><sub>15</sub> ca yo por fazer derecho non devo perder».</span>
<span id="16"><sub>16</sub> Pues que la condesa ovo acabada su razon, respondiol el rey don Sancho assi:</span>
<span id="17"><sub>17</sub> «Condesa, vos fezistes muy buen fecho e a guisa de muy buena dueña, e sera contada la vuestra bondat por siempre.</span>
<span id="18"><sub>18</sub> E mando a todos mios vassallos que vayan convusco e que vos lleven fasta o es el conde e que non trasnochedes sin el».</span>
<span id="19"><sub>19</sub> Los leoneses fizieron assi como el rey les mando</span>
<span id="20"><sub>20</sub> e llevaronla mucho onradamient como a dueña de tan alta guisa.</span>
<span id="21"><sub>21</sub> El conde cuando la vio, plogol mucho con ella</span>
<span id="22"><sub>22</sub> e tovo quel avie Dios fecho merced,</span>
<span id="23"><sub>23</sub> e fuese con toda su compaña pora su condado.</span>
