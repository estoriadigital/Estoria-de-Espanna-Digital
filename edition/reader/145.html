<span class="chapter">145</span>
<span class="rubric">De los fechos que contecieron a los treynta años.</span><br />
<span id="1"><sub>1</sub>A los treinta años, e cuando se cumplieron sietecientos e treynta e nueve de la puebla de Roma,</span>
<span id="2"><sub>2</sub> e que andava la era en veynt e siete, e avino assi que ell emperador Octaviano Cesar Agusto mando a Varro e a Tuta, dos sabios, que emendassen el libro que fiziera Virgilio de Eneas e de los otros cabdiellos de Troya, e castigolos que non añadiessen y ninguna cosa de suyo.</span>
<span id="3"><sub>3</sub> E por esto a en aquel libro muchos viessos en que non a si non los comienços e en otros los medios</span>
<span id="4"><sub>4</sub> e en otros los cabos segund que aquellos sabios los emendaron que tollieron ende aquello que y menguava, mas no añadieron y nada de suyo bien cuemo ell emperador les mandara.</span>
<span id="5"><sub>5</sub> Aquell año porfijo Agusto a Gayo Agripa bien cuemo fiziera a Tiberio, e otrossi es año vencio Tiberio por mandado dell emperador a los uvandalos, que eran vezinos de las Tracias, e fizo sus tierras provincias de Roma.</span>
<span id="6"><sub>6</sub> A los treynta e un año non fallamos que conteciesse ninguna cosa que de contar sea.</span>
