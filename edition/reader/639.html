<span class="chapter">639</span>
<span class="rubric">Del regnado del rey don Ramiro que regno nueve despues del rey don Pelayo.</span><br />
<span id="1"><sub>1</sub>Despues de la muerte del rey don Alfonso el Casto, alçaron los altos omnes a don Remiro el Primero por rey, et regno seys años. e del primer año del su regnado fue en la era de ochocientos et cincuanta et nueve, cuando andava el año de la encarnacion en ochocientos et veynte et uno, e el de Loys emperador de Roma et rey de Francia en onze e el del papa Eugenio en uno e el de Abderramen rey de Cordova en doze e el de los alaraves en dozientos et dizises.</span>
<span id="2"><sub>2</sub> E este rey don Remiro luego en comienço del su regnado, fue cassar a Bardulia,</span>
<span id="3"><sub>3</sub> la que agora dizen Castiella Vieja;</span>
<span id="4"><sub>4</sub> e demientre que el era alla, Nepociano, un cuende del palacio, cuydo aver el regno por fuerça,</span>
<span id="5"><sub>5</sub> e trabajosse en ello cuando el mas pudo.</span>
<span id="8"><sub>8</sub> Mas luego que lo sopo el rey don Remiro, vinosse cuanto mas aina pudo</span>
<span id="9"><sub>9</sub> et ayunto su hueste</span>
<span id="10"><sub>10</sub> en la cibdat de Lugo, que es en la tierra de Galizia.</span>
<span id="12"><sub>12</sub> Dessi entro por Esturias et fizo y grand estragamiento porque los esturianos tienen con Nepociano.</span>
<span id="13"><sub>13</sub> Nepociano con los esturianos et gascones que tenien con el fue lidiar con el rey Remiro a cabo de la puente de un rio que a nombre Narceya.</span>
<span id="14"><sub>14</sub> Mas al cabo fue vencido Nepociano</span>
<span id="15"><sub>15</sub> et fuxo,</span>
<span id="16"><sub>16</sub> mas dos cuendes que andavan con el rey,</span>
<span id="17"><sub>17</sub> que avian nombre el uno Somna et el otro Capion,</span>
<span id="18"><sub>18</sub> fuxo empos el en alcance</span>
<span id="19"><sub>19</sub> et presieronle en Pramaria</span>
<span id="20"><sub>20</sub> et sacaronle los ojos.</span>
<span id="22"><sub>22</sub> E el rey Remiro tovo d'alli adelante su regno assessegado et en paz</span>
<span id="23"><sub>23</sub> que non ovo ninguno quien le fiziese y pesar que de los suyos fuese;</span>
<span id="24"><sub>24</sub> e a Nepociano fizolo entrar en orden</span>
<span id="25"><sub>25</sub> et mantovolo y por su merced fasta que murio.</span>
<span id="26"><sub>26</sub> Este rey don Remiro fue omne derechero et esforçado en todos sus fechos.</span>
