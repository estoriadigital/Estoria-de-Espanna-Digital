<span class="chapter">301</span>
<span class="rubric">De los fechos del ochavo año.</span><br />
<span id="1"><sub>1</sub>En ell ochavo año, que fue en la era de trezientos e treyta e dos, e se fizo ell emperador Diocleciano aorar como a dios, et puso piedras preciosas en sus paños et sus çapatos.</span>
<span id="2"><sub>2</sub> E el fue el primer emperador que esto fizo, ca a los otros emperadores no los aorava la yente, ante los saludavan bien como a los juezes;</span>
<span id="3"><sub>3</sub> e non trayen piedras preciosas en sus vestiduras, ca el mayor departimiento que ellos avien de la otra yente en so vestir era la porpola que traye por señal dell imperio, que la no osava otro ninguno vestir si no ell emperador e la emperedriz et los cesares, segund que dessuso a contado la estoria.</span>
