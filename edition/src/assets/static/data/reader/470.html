<span class="chapter">470</span>
<span class="rubric"> De como el rey Luyba tomo por compañero consigo en el regno a su hermano Leovegildo e de la su muert.</span><br />
<span id="1"><sub>1</sub>Despues de la muert del rey Atanagildo ayuntaronse los godos en Narbona</span>
<span id="2"><sub>2</sub> e alçaron por rey a uno que avie nombre Luyba; e regno tres años assi como diz ell arçobispo don Rodrigo, mas don Lucas de Tuy diz que regno en las Galias en vida de Atanagildo siete años e despues en España tres assi como dixiemos.</span>
<span id="3"><sub>3</sub> E nos contamos aqui la estoria segund que la cuenta el arçobispo don Rodrigo e dezimos que fueron tres años.</span>
<span id="4"><sub>4</sub> E el primero año del su regnado fue</span>
<span id="5"><sub>5</sub> en la era de seyscientos e siete,</span>
<span id="6"><sub>6</sub> e cuando andava ell año de la encarnacion en quinientos e sesaenta e nueve</span>
<span id="7"><sub>7</sub> e el dell imperio de Justino en ocho</span>
<span id="8"><sub>8</sub> e el dell papa Joan en nueve</span>
<span id="9"><sub>9</sub> e el de Chilperico rey de Francia otrossi en nueve e el de Teodemiro rey de los suevos en tres.</span>
<span id="10"><sub>10</sub> Deste rey Luyba non fallamos ninguna cosa que de contar sea que el fiziesse en estos tres años que el regno, si non tanto que en el segundo año fizo a un su hermano que avie nombre Leovegildo compañero consigo en el regno e provisor de España;</span>
<span id="11"><sub>11</sub> E ell estava en el regno de Galia Gotica, que es allend los puertos d'Aspa,</span>
<span id="12"><sub>12</sub> e Leovegildo su hermano en el otro d'Es España la de contra occident; e assi cumplio un regno a dos reys.</span>
<span id="13"><sub>13</sub> E destos tres años que Luyba regno, ell uno dellos es contado a el e los otros dos a Leovegildo.</span>
<span id="14"><sub>14</sub>  Este Leovegildo caso una dueña que avie nombre Teodosia, fija que fue de Severiano cabdiello de la provincia de Cartago que fue fijo del rey Teoderigo, e ovo della dos fijos que ovieron nombre ell uno Herminigildo e ell otro Recaredo.</span>
<span id="15"><sub>15</sub> Esse año otrossi ovieron los españoles e los franceses muy grand contienda sobre departimiento de la pascua, cuando la avrien esse año, e fueron desabenidos los unos de los otros e non se acordaron en uno;</span>
<span id="16"><sub>16</sub> e los de España tovieron esse año la pascua veyntiocho dias de março e los franceses dizeocho dias de abril.</span>
<span id="17"><sub>17</sub> E porque los franceses fizieran aquella pascua derechamientre segund el composito de la luna, demostrolles Dios por ende un fremoso miraglo,</span>
<span id="18"><sub>18</sub> ca las pilas que de suyo se solien enlenar da agua pora batear los niños en viespera de pascua en España enlenaronse a los franceses e non a los españoles.</span>
<span id="19"><sub>19</sub> El rey Luyba pues que ovo tres años complidos en su regno murio.</span>
<span id="20"><sub>20</sub> E en este año otrosi murio el papa Joan,</span>
<span id="21"><sub>21</sub> e fue puesto en su logar Beneyto el Primero, e fueron con el sesaenta apostiligos.</span>
