<span class="chapter">505</span>
<span class="rubric">De como regno Sisevando.</span><br />
<span id="1"><sub>1</sub>Luego que fue muerto Rachimiro, e ovo el regno Sisevando mas por fuerça que d'otra guisa segund cuenta ell arçobispo don Rodrigo, e regno seys años menos un mes.</span>
<span id="2"><sub>2</sub> E el primero año del su regnado fue en la era de seyscientos e setaenta años, e cuando andava ell año de la encarnacion en seyscientos e treynta e cinco, e el dell imperio de Eraclio en veyntisiete e el del papa Teodoro en tres e el de Daguberto rey de Francia en ocho e el de Omar rey de los alaraves en tres e el de los alaraves en que Mahomat fue alçado por rey delos en seze.</span>
<span id="3"><sub>3</sub> Del primiro año del regnado del rey Sisevando nin del segundo non fallamos ninguna cosa que de contar sea que el fiziesse nin que y conteciesse que a la estoria pertenesca, si non tanto que en el primero corrieron los moros tierra de Siria</span>
<span id="4"><sub>4</sub> e en el segundo prisieron a Antioquia.</span>
