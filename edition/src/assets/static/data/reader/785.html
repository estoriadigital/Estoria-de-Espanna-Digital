<span class="chapter">785</span>
<span class="rubric">Capitulo XVIº De como Ali fue alçado por rey e mato a Çuleman, e de como Hayram fue vencido e de la muerte de Ali.</span><br />
<span id="1"><sub>1</sub>Andados XXI años del regnado del rey don Alfonso, que fue el era de mill XXXVII, cuando andava el año de la encarnacion en DCCCC e XCIX, et el del imperio de Enric en tres,</span>
<span id="2"><sub>2</sub> aquella sazon avie en la cibdat de Cepta un moro que avie nombre Ali Abenhamit que oviera y puesto por adelantado el rey Isem.</span>
<span id="3"><sub>3</sub> A este embio dezir Hayran que viniese a Malaga e que se trabajasse e procurasse en como fuesse y el rey.</span>
<span id="4"><sub>4</sub> Alli passo luego la mar e vinose pora Malaga, e fue y bien recebido de todos e alçaronle luego por rey.</span>
<span id="6"><sub>6</sub> Despues desto embio Ali dezir a Hayram que viniesse a el, ca tenie mucho de fablar con el en fecho de ir sobre Cordova e de allegar sus vasallos e sus amigos cuantos pudiesse aver cada uno dellos.</span>
<span id="7"><sub>7</sub> Hayran vino entonces con los concejos de Murcia e de Granada,</span>
<span id="8"><sub>8</sub> et ovieron su consejo</span>
<span id="9"><sub>9</sub> e pusieron dia señalado o fuessen todos ayuntados.</span>
<span id="10"><sub>10</sub> Desi salio Ali de Malaga, de a Hayran de Almaria et Gelfeya de Granada e los concejos de tierra de Murcia e de los otros lugares,</span>
<span id="11"><sub>11</sub> e ayuntaronse todos en la campiña de Cordova al dia que pusieran.</span>
<span id="12"><sub>12</sub> Çulema con los berberis e con los otros moradores de la cibdat sallio entonces a ellos e ovieron su batalla muy grant unos con otros, e fue Çulema vençudo con los suyos,</span>
<span id="13"><sub>13</sub> e prisieronle y un alguazil que avie nombre Adub e descabeçaronle e mataronle muchos de los berberis;</span>
<span id="14"><sub>14</sub> e en cabo prissieron a Çuleyma e a su padre e a su hermano e presentaronlos al rey Ali.</span>
<span id="15"><sub>15</sub> Ali cuando los vio, començo a denostar e al matraer a Çulema por la traycion que fiziera contra Isem su señor;</span>
<span id="16"><sub>16</sub> desi el mismo con su mano le mato a el e al padre e al hermano.</span>
<span id="17"><sub>17</sub> Aquel padre de Çulema era omne bueno e sin mal de guisa que la su alma nunca fuera en concejo de lo que sus fijos fazien,</span>
<span id="18"><sub>18</sub> e por ende dize que fue muerto sin culpa.</span>
<span id="19"><sub>19</sub> Mas Ali temiendose que si Isem viniesse</span>
<span id="20"><sub>20</sub> quel toldrie aun el regno, por esso mato el a Çulema porquel dixera que era aun bivo, e los otros que sabien que assi era como Çulema dixera, non osaron dezir nada d'alli adelante.</span>
<span id="21"><sub>21</sub> Despues desto todo fizo venir Ali ante si todos los de la cibdat de Cordova</span>
<span id="22"><sub>22</sub> e aun a todos aquellos que con Çulema solien andar cuando era bivo,</span>
<span id="23"><sub>23</sub> e fizoles quel obediciessen assi los unos como los otros,</span>
<span id="24"><sub>24</sub> e assi como dezimos fue el señor de todo el regno.</span>
<span id="25"><sub>25</sub> Mas Hayram temiendosse de Ali que por ventura sele querie alcaçar e achacar en alguna cosa, tornosse pora Almaria e a Ecija e a Granada.</span>
<span id="26"><sub>26</sub> Desi a poco de tiempo porque alli non quiso guardar una postura que fiziera con el, fue Hayram mucho irado contra el,</span>
<span id="27"><sub>27</sub> e embio su carta a Amundar fijo de Hyaya, que era señor de Çamora, que viniesse a el e que irien sobre Cordova e toldrien el regno a Ali.</span>
<span id="28"><sub>28</sub> E ayuntaronse amos en Aacio, la que agora dizen Guadiex, e d'alli movieron e fueronse pora Cordova.</span>
<span id="29"><sub>29</sub> Los berberis sallieron entonces contra ellos e ovieron en uno su batalla, mas pero al cabo morieron y todos;</span>
<span id="30"><sub>30</sub> otrossi murieron y muchos de la parte de Hayran e de Mundar.</span>
<span id="31"><sub>31</sub> E desi fue assi que se ovieron a desabenir luego alli aquel Hayram e Mundar, e partieronse unos d'otros.</span>
<span id="32"><sub>32</sub> Hayran busco entonces en el linage de Abenhumeya si podrie fallar alguno que pudiesse ser señor del regno,</span>
<span id="33"><sub>33</sub> e fallo uno que avie nombre Abderamen Almortada, que morava en Jaen.</span>
<span id="34"><sub>34</sub> Aquel Abderramen era bueno e manso e sofrido, e era mucho amado de todos;</span>
<span id="35"><sub>35</sub> e aqueste cuedo Ayran alçar por rey.</span>
<span id="36"><sub>36</sub> Mas luego que lo sopo Ali, vino contra Hayran e segudol del castiello e de logar en logar faziendol mucho mal a el e a los suyos.</span>
<span id="37"><sub>37</sub> Pero Ayran non dexava con todo esto de trabajarse cuanto el mas podie en como pudiesse alçar a Abderramen por rey.</span>
<span id="38"><sub>38</sub> Et Hayran estando en Jaen, vinol mandado como Gilfeya, de que deximos ya desuso, le venie correr un castiello que Ayran tenie.</span>
<span id="39"><sub>39</sub> Hayran luego que lo sopo, fuesse pora alla cuanto pudo,</span>
<span id="40"><sub>40</sub> e el passando por Guadiex, fallosse con aquel Gilfeya.</span>
<span id="41"><sub>41</sub> E ovieron alli su batalla, e fue Hayram vençudo con toda su cavalleria;</span>
<span id="42"><sub>42</sub> e morieron y muchos de los suyos, non por al si non por covardia,</span>
<span id="44"><sub>44</sub> et los que ende escaparon fueronse por'Almaria</span>
<span id="45"><sub>45</sub> e Hayran acogiosse en Baeça.</span>
<span id="46"><sub>46</sub> Mas cuando cataron por Hayran e nol fallaron, fueron todos muy torvados e la cibdat con ellos.</span>
<span id="47"><sub>47</sub> Hayran cuando lo sopo, embioles dezir como era en los Alcandiles en el castiello de Baeça e en cuya casa yazie ascondido.</span>
<span id="48"><sub>48</sub> Luego que aquello oyeron los suyos, fueronse pora el e sacaronle d'alli, e fueron contra Gulfeya otra vez e ovieron su batalla con el, e duroles bien cuatro dias;</span>
<span id="49"><sub>49</sub> e vencio Hayran desa vez e traxoles mal a los otros.</span>
<span id="50"><sub>50</sub> Mas Ali cuando oyo dezir de como Hayran fuera vençudo e fuxera, fue el muy alegre</span>
<span id="51"><sub>51</sub> et por el grant plazer que ende ovo mando tomar cuantas armas pudo aver e fuesse pora Jaen con grant hueste.</span>
<span id="52"><sub>52</sub> E los de la cibdat sallieron fuera del castiello con su seña tendida a recebirlo tañiendo sus trompas e faziendo grandes alegrias.</span>
<span id="53"><sub>53</sub> Et pues que el ovo el alcaçar, metiose en un baño que avie dentro en el castillo,</span>
<span id="54"><sub>54</sub> e entraron con el algunos de los castrados, e desi mataronle dentro</span>
<span id="55"><sub>55</sub> e salieronse luego</span>
<span id="56"><sub>56</sub> e fueron su via.</span>
<span id="57"><sub>57</sub> Los cavalleros de Ali que estavan fuera atendiendo cuando vieron que tardava mucho, entraron a el al baño,</span>
<span id="58"><sub>58</sub> e cuandol fallaron muerto e la cabeça quebrantada por muchos lugares, maravillaranse de quien osara fazer tal fecho.</span>
<span id="59"><sub>59</sub> El concejo de la cibdat guardaron entonces muy bien el alcaçar fasta que ovieron su acuerdo de embiar por su hermano Cacim, que morava en Sevilla</span>
<span id="61"><sub>61</sub> e fazerle su rey.</span>
