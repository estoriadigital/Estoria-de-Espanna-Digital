<span class="chapter">328</span>
<span class="rubric">De lo que contecio en el año dizinoveno.</span><br />
<span id="1"><sub>1</sub>En el dizinoveno año, que fue en la era de trezientos e sessenta e cinco, e avino assi depues de la muerte de Licinio que finco ell imperio e todo el señorio del mundo en poder d'un emperador e de tres cesares, lo que nunca ante fuera.</span>
<span id="2"><sub>2</sub> E con esta bienandança tamaña en que se vio ell emperador Costantino mudosse yacuanto de las buenas costumbres que avie e començo a seer mas bravo e mas esquivo de lo que ante solie seer;</span>
<span id="3"><sub>3</sub> de guisa que mato muy cruamientre a Crispo su fijo e a Licinio, el niño que era fijo de Costancia su hermana de Licinio ell emperador, e era mancebo que se levantava much apuesto e de muy buenas costumbres e que se pagava mucho la gente del.</span>
<span id="4"><sub>4</sub> Mas no cuentan las estorias ninguna razon por quel mato.</span>
