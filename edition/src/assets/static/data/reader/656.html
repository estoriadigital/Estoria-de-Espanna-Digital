<span class="chapter">656</span>
<span id="1"><sub>1</sub>Pues que el rey don Ordoño fue muerto, regno empos el su fijo don Alfonso</span>
<span id="2"><sub>2</sub> al que dixieron el Magno, e este fue el tercero rey don Alfonso.</span>
<span id="3"><sub>3</sub> Este don Alfonso luego que començo a regnar, metio mientes de traer en su fazienda sesso et cordura, et puño de endereçar su regno cuanto el mas pudo.</span>
<span id="4"><sub>4</sub> E el andando en esto, un fijo de nemiga que avia nombre Fruela Vermudes</span>
<span id="10"><sub>10</sub> vino contra el de tierra de Galizia con muy grand hueste por tollerle el regno por fuerça, en que el non avie ninguna cosa que veer por drecho.</span>
<span id="11"><sub>11</sub>Et el rey don Alfonso como estava seguro et en paç e non se catava de tal cosa, non tenie si non unos pocos de cavalleros consigo,</span>
<span id="12"><sub>12</sub> e cuando sopo las nuevas que assi venie aquel et tan sin sospecha fuesse pora Alava cuanto mas pudo pora guisarse alla et traer consigo mayor compaña que la que tenie.</span>
<span id="13"><sub>13</sub> E demientre que el se iva pora alla, alçose aquel malo Fruela aca por rey de la tierra a fuerça et a pesar de las gentes,</span>
<span id="16"><sub>16</sub> mas el non se guardando, mataronlo los de Oviedo.</span>
<span id="18"><sub>18</sub> E el rey don Alfonso luego que lo sopo, tornose pora Oviedo</span>
<span id="19"><sub>19</sub> et fue recebido muncho honradamientre de los esturianos et de los gallegos. Dessi vinose luego pora Leon</span>
<span id="20"><sub>20</sub> et poblo esa vez Sublancia et Ceya, et cercolas de muros et de torres.</span>
<span id="21"><sub>21</sub> E el rey estando en Leon, vinol mandado como un conde que avie nombre Ceylon que se alçara en Alava,</span>
<span id="22"><sub>22</sub> e pues que lo sopo, saco su hueste et fuesse pora alla.</span>
<span id="23"><sub>23</sub> E los de Alava ovieron grand miedo del rey por aquello que avian fecho,</span>
<span id="24"><sub>24</sub> et venieronsele meter luego en su mano et pidieronle mercet que los perdonase, ca nunca jamas le errarien, mas quel serien leales vassallos d'alli adelante.</span>
<span id="25"><sub>25</sub> E el rey perdono a ellos, mas prisso al conde et echol en cadena et troxol preso a Oviedo.</span>
