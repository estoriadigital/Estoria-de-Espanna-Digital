<span class="chapter">26</span>
<span class="rubric">De los fechos que fizieron aquellos dos hermanos Scipiones.</span><br />
<span id="1"><sub>1</sub>Cuando la hueste de los romanos dond eran cabdiellos aquellos dos Cipiones que dixiemos ovieron a passar por las tierras del señorio de Francia, que eran muy fuertes yentes assi ques atrovieron a lidiar con Annibal e con todo so poder,</span>
<span id="2"><sub>2</sub> e demas avien grand guerra estonce con los romanos e fazienles grand daño de manera que ant ellos no osavan enviar so poder a España;</span>
<span id="3"><sub>3</sub> pero con tod esso no dexaron estos Scipiones de passar por el señorio de los franceses.</span>
<span id="4"><sub>4</sub> E des que ovieron passados los montes Pireneos que llaman d'Aspa e fueron entrando por la tierra d'España la mayor, descendieron a los llanos que son cabo ribera d'Ebro.</span>
<span id="5"><sub>5</sub> Estonce començaron a falagar a los omnes de la tierra e a prometelles e a fazelles bien por ganarlos e passarlos assi,</span>
<span id="6"><sub>6</sub> assi que se les tornaron una grand partida dellos e a los que pudieron aver por amor no les quisieron fazer mal e a los otros matavanlos e astragavanlos cuanto mas podien.</span>
