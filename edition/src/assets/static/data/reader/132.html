<span class="chapter">132</span>
<span class="rubric">De los fechos del dezeno año.</span><br />
<span id="1"><sub>1</sub>En ell año dezeno, que fue a sietecientos e XIX de la puebla de Roma, e que andava la era en siete,</span>
<span id="2"><sub>2</sub> lidio con los judios Antigono, que era rey de Judea, e mataronlo y, e d'alli adelante fue destroido el regno de Jerusalem que nunca depues ovieron y rey de suyo que judio fuesse ni de su ley.</span>
<span id="3"><sub>3</sub> E pusieron y entonce los romanos por adelantado a Herodes Ascalonica, que fuera natural d'un castiello que llaman Ascalon onde avie el este sobrenombre, e era fijo de Antipatro e de Ciprida de Aravia e no avie linage ni natura ninguna con Judea.</span>
<span id="4"><sub>4</sub> E acuerdan los sabios en este logar e dizen que alli se cumplio la profecia de Daniel que dixo: «Cum uenerit sanctus sanctorum cessabit uncio uestra», que quier dezir: «Cuando viniere el santo de los santos quedara la vuestra uncion»;</span>
<span id="5"><sub>5</sub> e esto es que cuando a ellos falleciesse d'aver rey de su linage, entonce naçrie Cristo el Messias que ellos esperavan. E assi fue, ca en tiempo dest emperador nacio cuemo vos adelante contaremos.</span>
