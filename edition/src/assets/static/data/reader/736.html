<span class="chapter">736</span>
<span id="1"><sub>1</sub>Pues que los moros ovieron paz afirmada con el rey don Ramiro e fueron seguros del que non ayudarie a los castellanos nin los acorrerie, sacaron hueste contra'l conde Ferrant Gonçales.</span>
<span id="2"><sub>2</sub> Et el conde Ferrant Gonçales non podiendo defenderseles,</span>
<span id="3"><sub>3</sub> prisieronle a Sietmancas, Dueñas, Sepulvega, Gormaz e muchos otros lugares,</span>
<span id="4"><sub>4</sub> e matavan todos los omnes que fallavan e quemavan toda la tierra e astragavanla,</span>
<span id="5"><sub>5</sub> ayudandoles don Vela, un rico omne de Castiella del que deximos ante desto que el conde Ferrant Gonçales echara de la tierra porquel non querie coñocer señorio.</span>
<span id="6"><sub>6</sub> Et cuando los moros se vieron tan bienandantes, quebrantaron la postura que avien con el rey don Ramiro</span>
<span id="7"><sub>7</sub> e fueronse pora Çamora e destruyeronla toda.</span>
