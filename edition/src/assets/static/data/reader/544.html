<span class="chapter">544</span>
<span class="rubric">Dell arçobispado de Narbona e de los obispos quel deven obedecer.</span><br />
<span id="1"><sub>1</sub>All arçobispado de Narbona obedescan estos obispados que departiremos agora aqui desta guisa.</span>
<span id="2"><sub>2</sub> Setabis tenga d'Escalet fasta Barcilona e de Matay fasta Ribosfora.</span>
<span id="3"><sub>3</sub> Agada tenga de Rusa fasta Ribera de Gallar e fasta Mirla.</span>
<span id="4"><sub>4</sub> E Magalona tenga de Mirla fasta Ribogar e de Castiello fasta Sambia.</span>
<span id="5"><sub>5</sub> Mateba tenga de Sambia fasta Ribanal e de Anges fasta Mont Ruvio.</span>
<span id="6"><sub>6</sub> E Carcasona tenga de Mont Ruvio fasta Angera e de Angosa fasta la montaña.</span>
<span id="7"><sub>7</sub> E Elna tenga de Angera fasta Rosmola e de Latorsa fasta Lamasan.</span>
<span id="8"><sub>8</sub> Estas son seys siellas obispales que an de obedecer all arçobispado de Narbona, que es la provincia de la Gallia gotica.</span>
<span id="9"><sub>9</sub> Agora sabet aqui que los arçobispados e los obispados destas dos Españas que son por todos ochaenta.</span>
<span id="10"><sub>10</sub> E este departimiento que nos fazemos destas siellas que avemos dichas con consejo e consentimiento de los arçobispos e de los obispos dellos con el plazer de Dios que lo fizo, e nos en este fecho ayudo mandamos que sea perdurable pora siempre.</span>
