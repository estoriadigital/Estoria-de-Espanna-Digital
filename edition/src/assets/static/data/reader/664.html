<span class="chapter">664</span>
<span class="rubric">Capitulo XI. De como Mahomatrey de Cordova vino sobre los de Toledo.</span><br />
<span id="1"><sub>1</sub>Andados IX años del regnado del rey don Alfonso el Magno, que fue en la era de DCCC de LXXX e tres, cuando andava el año de la encarnacion en DCCC e XLª e V, et el del imperio de Lotario en IX,</span>
<span id="2"><sub>2</sub> los de Toledo alçaronse otra vez contra Mahomat rey de Cordova,</span>
<span id="3"><sub>3</sub> e alçaron entre si por rey a uno que avie nombre Mahomat Anenlep.</span>
<span id="4"><sub>4</sub> Mahomat luego que lo sopo, saco muy grand hueste e vino sobrellos.</span>
<span id="5"><sub>5</sub> Los de Toledo cuando lo sopieron,
quebrantaronles los coraçones por lo que avien fecho e vinieron a el e pidieronle merced que los perdonasse,</span>
<span id="6"><sub>6</sub> e dieronle arrehenes que por siempre jamas fiziessen su mandado.</span>
<span id="7"><sub>7</sub> El rey recibio los arrehenes e perdonoles luego.</span>
<span id="8"><sub>8</sub> Despues que esto ovo fecho, tornosse pora Cordova et mando guardar los arrehenes.</span>
<span id="9"><sub>9</sub> Esta fue la segunda vez que los de Toledo dieron arrehenes a Mahomat rey de Cordova.</span>
<span id="10"><sub>10</sub> Mas agora dexamos aqui de fablar de los moros e tornaremos a contar del rey don Alfonso e de Bernaldo.</span>
