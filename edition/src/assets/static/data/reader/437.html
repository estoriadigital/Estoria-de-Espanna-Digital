<span class="chapter">437</span>
<span class="rubric">De los fechos del año XIX.</span><br />
<span id="1"><sub>1</sub>En el dizenoveno año de Eurico rey de los godos, e que fue en la era de quinientos e ventisex, e cuando andava ell emperio de Zeno en quinze e el regno de Teoderico rey de los ostrogodos en dizesex e el de los reys arrianos de los suevos en venticinco e el de Gutamundo rey de los uvandalos en tres e el de Zeliobes rey de los ugnos en ventiseptimo,</span>
<span id="2"><sub>2</sub> avino assi que Eurico el rey de los godos andando conquiriendo las Españas e las Francias Galias, fizo llegar ante si un dia en la cipdat de Arles la cavalleria de los godos a su cort.</span>
<span id="3"><sub>3</sub> E los godos teniendo en las manos sus armas, lanças e dardos assi como avien de costumbre, vio esse rey Eurio cambiada la natura del fierro d'aquellas armas de los godos assi quel semejo cuand ora del dia de color muchas guisas: de verde e de vermejo, de amariello e de negro.</span>
<span id="4"><sub>4</sub> En su tiempo deste rey Eurigo començaron los godos de meter en escrito sus leyes e sus usos e sus costumbres, ca antes desto non vivien si non por su alvidrio.</span>
<span id="5"><sub>5</sub> El rey Eurigo estando en la cibdad de Arles, murio de su muerte e fue y enterrado.</span>
<span id="6"><sub>6</sub> Mas agora dexamos aqui de fablar de los godos e diremos de los ostrogodos.</span>
