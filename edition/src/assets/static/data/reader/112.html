<span class="chapter">112</span>
<span class="rubric">De los primeros reyes de Roma pues que la cibdat ovo este nombre.</span><br />
<span id="1"><sub>1</sub>Del rey Romulo que poblo la cibdat e la ayunto cuemo dixiemos yl mudo aquel nombre que avie antes e la llamo Roma fasta los primeros consules, regnaron y siete reyes.</span>
<span id="2"><sub>2</sub> Et los nombres e el tiempo que regnaron fue este: Romulo regno treynta e nue años, Numa Pompilio cuaraenta e uno, Tulio Hostilio treynta e dos, Marco Anco veynt e tres, Taraquino Antigo treynta e siete, Tulio Servilio treynta e tres, Tarquinio el Sobervio treynta e cinco.</span>
<span id="3"><sub>3</sub> Los años que estos siete reyes regnaron segund que la estoria de los principes de Roma los cuenta son por todos dozientos e cuaraenta. Agora vos diremos de los consules.</span>
