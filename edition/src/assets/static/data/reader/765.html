<span class="chapter">765</span>
<span class="rubric">Capitulo. De como Almançor corrio taerra de cristianos fasta Santiago e llevo ende las companas.</span><br />
<span id="1"><sub>1</sub>Andados XI años del regnado del rey don Vermudo, que fue en la era de mill e X, cuando andava el año de la encarnacion en DCCCCLXXII, e el del imperio de Oto en V,</span>
<span id="2"><sub>2</sub> vino Almançor con su hueste e entro en Galizia por aquella parte que agora dizen Portogal, corriendo e astragando villas e cibdades.</span>
<span id="3"><sub>3</sub> E cuando llego a la marisma, corrio e astrago la cibdat e la iglesia de Santiago e quemola,</span>
<span id="4"><sub>4</sub> e entro muy atrevudamiente en aquel logar o yazie el cuerpo del apostolo pora quebrantar el monumento,</span>
<span id="5"><sub>5</sub> mas fue y muy mal espantado por un rayo que firio cerca del.</span>
<span id="6"><sub>6</sub> Pero tomo las companas menores e llevolas consigo por señal de vencimiento,</span>
<span id="7"><sub>7</sub> e pusolas por lamparas en la mesquita de Cordova e sovieron y luengo tiempo despues.</span>
<span id="8"><sub>8</sub> Mas ante que Almançor se partiesse de Santiago, fue ferido el con toda su hueste del majamiento de Dios;</span>
<span id="9"><sub>9</sub> e por el pecado del atrevimiento e de las suziedades que el fazie en la iglesia de Santiago, cayo en el una de las mas suzias enfermedades que podrien ser,</span>
<span id="10"><sub>10</sub> e es a la que dizen los fisicos diarria,</span>
<span id="12"><sub>12</sub> e de guisa que fascas todos los de la hueste fueron consumidos e muertos,</span>
<span id="13"><sub>13</sub> e los que escaparon ende murieron despues muerte sopitaña.</span>
<span id="14"><sub>14</sub> Cuando esto sopo el rey don Vermudo, embio muchos omnes de pie a las montañas o se alçaron los omnes enfermos e los flacos de la hueste de Almançor e mataronlos todos,</span>
<span id="16"><sub>16</sub> e Almançor ovose de tornar a su tierra a pesar de si por esta pestilencia quel vino.</span>
<span id="17"><sub>17</sub> Del XIIº año del regnado del rey don Vermudo fasta'l XIIII non fallamos ninguna cosa quede contar sea que a la estoria pertenesca, ca so todas estas cosas que avemos dichas pasaron.</span>
