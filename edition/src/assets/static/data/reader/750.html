<span class="chapter">750</span>
<span class="rubric">Capitulo XIIII De como Ruy Blasques saco su hueste e llevo consigo los VII infantes.</span><br />
<span id="1"><sub>1</sub>Pues que Ruy Blasquez ovo embiado a Gonçalo Gustioz a Cordova assi como agora deximos, fablo con los VII infantes e dixoles:</span>
<span id="2"><sub>2</sub> «Sobrinos, dezirvos quiero lo que tengo por bien de fazer:</span>
<span id="3"><sub>3</sub> demientra que vuestro padre es ido Almançor e viene, quiero fazer una corrida fasta Campo de Almenar.</span>
<span id="4"><sub>4</sub> E si vos tovieredes por bien de ir comigo, plazerme a ende mucho,</span>
<span id="5"><sub>5</sub> e si non fincad en la tierra e guardarla».</span>
<span id="6"><sub>6</sub> Et ellos dixeronle:</span>
<span id="7"><sub>7</sub> «Don Rodrigo, non semejarie esso guisado de ir vos en hueste e fincar nos en la tierra,</span>
<span id="8"><sub>8</sub> ca mucho mostrariemos en ello grant covardia e siempre avrien que dezirnos si tal fecho fiziessemos nos como este». E dixoles don Rodrigo:</span>
<span id="9"><sub>9</sub> «Mucho me plaze de lo que dezides».</span>
<span id="10"><sub>10</sub> Pues que esto les ovo dicho, embio dezir por toda la tierra que los que quisiessen ir con el en hueste e ganar algo que se guisasen mucho aina e que se viniessen pora el.</span>
<span id="11"><sub>11</sub> Las yentes cuando lo sopieron, fueron muy alegres con las nuevas porque don Rodrigo siempre era aventurado en las huestes que fazie;</span>
<span id="12"><sub>12</sub> allegaronse a el tan grandes yentes que maravilla fue.</span>
<span id="13"><sub>13</sub> Don Rodrigo embio entonces dezir con un su escudero a sus sobrinos que cavalgasse e se fuessen luego empos el, ca el los atendie en la Vega de Febros.</span>
<span id="14"><sub>14</sub> Los infantes luego que lo oyeron, espidieronse de su madre doña Sancha e fueronse empos el cuanto mas pudieron,</span>
<span id="15"><sub>15</sub> e yendo ellos fablando unos con otros, llegaron a un pinar que avie y et a la entrada del monte oyeron aves que les fizieron muy malos agüeros.</span>
<span id="17"><sub>17</sub> Muño Salido con el pesar que ende ovo, tornos a los infantes e dixoles:</span>
<span id="18"><sub>18</sub> «Fijos, ruegovos que vos tornedes a Salas a vuestra madre doña Sancha,</span>
<span id="19"><sub>19</sub> ca non vos es mester que con estos agüeros mas adelante vayades,</span>
<span id="20"><sub>20</sub> e folgaredes y algun poco e combredes e bevredes alguna cosa,</span>
<span id="21"><sub>21</sub> e por ventura camiar sean los agüeros».</span>
<span id="22"><sub>22</sub> Et dixol Gonçalo Gonçales el menor de los infantes:</span>
<span id="23"><sub>23</sub> «Don Muño Salido, non digades tal cosa, ca bien sabedes vos que lo que nos aqui llevamos non es nuestro si non d'aquel que faz la hueste;</span>
<span id="24"><sub>24</sub> e los agüeros por el se deven entender, pues que el por mayor va de nos e de todos los otros.</span>
<span id="25"><sub>25</sub> Mas vos, que sodes ya omne grant edat, tornatvos pora Salas si quisieredes, ca nos ir queremos toda via con nuestro tio Ruy Blasquez».</span>
<span id="26"><sub>26</sub> Dixoles entonces Muño Salido:</span>
<span id="27"><sub>27</sub> «Fijos, bien vos digo verdat que non me plaze por esta carrera que queredes andar,</span>
<span id="28"><sub>28</sub> ca yo tales agüeros veo que non tornaremos nunca a nuestros lugares.</span>
<span id="29"><sub>29</sub> Et si vos queredes quebrantar estos agüeros, embiad dezir a vuestra madre que cubra VII escaños de paños e los ponga en medio del corral e vos llore por muertos».</span>
<span id="30"><sub>30</sub> Et dixol de cabo Gonçalo Gonçales:</span>
<span id="31"><sub>31</sub> «Don Muño Salido, dezides mal en cuanto fablades e muerte buscades si oviesse quien vos la dar.</span>
<span id="32"><sub>32</sub> E digovos que si vos non fuessedes mio amo como lo sodes, yo vos mataria por ello.</span>
<span id="33"><sub>33</sub> Et d'aqui adelante vos digo e vos defiendo que non digades mas ninguna cosa desta razon, ca non nos tornaremos por vos».</span>
<span id="34"><sub>34</sub> Muño Salido con el grant pesar que ende ovo, dixoles:</span>
<span id="35"><sub>35</sub> «En mala ora vos yo crie, pues que me non queredes creer de consejo nin de ninguna cosa que vos diga.</span>
<span id="36"><sub>36</sub> Et pues que assi es, ruegovos que vos despidades de mi ante que me torne,</span>
<span id="37"><sub>37</sub> ca bien se que nunca jamas vos vere en uno».</span>
<span id="38"><sub>38</sub> Los infantes echando en juego esto que les el dizie, espidieronse del e fueronse su via.</span>
<span id="39"><sub>39</sub> Muño Salido otrossi tornosse pora ir a Salas,</span>
<span id="40"><sub>40</sub> e en yendo assi por el camino cuedando entre si como fazie mal en dexar assi los criados sodos por miedo de muerte,</span>
<span id="41"><sub>41</sub> e mayormient seyendo el ya omne viejo e de grant edat, e que lo non devie fazer por ninguna manera,</span>
<span id="42"><sub>42</sub> ca mas guisado era el doquier que muerte pudiesse prender que aquellos que eran aun omnes mancebos pora bevir;</span>
<span id="43"><sub>43</sub> et pues que ellos non temien la muerte e tan en poco la tenien que mucho mas la non devie el temer,</span>
<span id="44"><sub>44</sub> e demas que si ellos muriessen en la fazienda e Ruy Blasques tornasse a la tierra quel farie mucho mal por ellos yl matarie</span>
<span id="45"><sub>45</sub> e que siempre avrien del que dezir si tal cosa fiziesse como esta;</span>
<span id="46"><sub>46</sub> e demas si ellos alli moriessen que cuedarien que el les basteciera la muerte</span>
<span id="47"><sub>47</sub> e que por su consejo era, «e serie muy mala fama esta pora mi,</span>
<span id="48"><sub>48</sub> dexo el, de ser onrado en la mancebia e desonrado en la vegez».</span>
<span id="49"><sub>49</sub> E assi como esto ovo cuedado entre si, tornosse pora los infantes.</span>
<span id="50"><sub>50</sub> Mas agora dexamos a don Muño Salido ir por su camino e digamos de los siete infantes.</span>
