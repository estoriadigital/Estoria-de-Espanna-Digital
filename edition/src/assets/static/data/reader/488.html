<span class="chapter">488</span>
<span class="rubric">De como murio el rey Luyba.</span><br />
<span id="1"><sub>1</sub>Pues que fue muerto el rey Recaredo, e regno empos el su fijo Luyba dos años; e el primero año del su regnado fue en la era de seyscientos e cuareynta e tre,s e cuando andava ell año de la encarnacion en seyscientos e cinco e e el dell papa Bonifaz e el de Lotario rey de Francia en veyntidos.</span>
<span id="2"><sub>2</sub> Deste rey Luyba non fallamos ninguna cosa en las estorias que el fiziesse en estos dos años que el regno nin d'otra cosa que y acaeciessi, si non tanto que en el primero año murio el papa Bonifaz;</span>
<span id="3"><sub>3</sub> e fue puesto en su logar Bonifaz el Cuarto, e fueron con el sesaenta e cinco apostoligos.</span>
<span id="4"><sub>4</sub> Este fue el qui pidio all emperador Foca cesar el tiemplo a que llamanvan Panteon, que gele diesse pora fazer y eglesia a onra de Dios e de santa Maria e de todos los santos, e que fiziessen la fiesta siempre el primero dia de noviembre en remembrança dellos.</span>
<span id="5"><sub>5</sub> E en el segundo año que se levanto contra este rey Luyba uno a que dizien Viterigo, e quel mato malamientre e sin culpa;</span>
<span id="6"><sub>6</sub> e desi regno empos el.</span>
