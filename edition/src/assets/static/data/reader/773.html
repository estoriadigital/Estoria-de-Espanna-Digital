<span class="chapter">773</span>
<span class="rubric">Capitulo Vº De como Mahomad Almahadi mato todos los que se alçaran.</span><br />
<span id="1"><sub>1</sub>Andados VII años del regnado del rey don Alfonso, que fue en la era de mill e XX tres, cuando andava el año del encarnacion en DCCCC e LXXXIIIII,</span>
<span id="2"><sub>2</sub> et el del imperio de Oto en en  VII, Mahomad Almahadi, el que deximos ya ante desto que prisiera a Isem rey de Cordova yl ascondiera, pues que ovo el señorio de la tierra, fizo muchos agraviamientos a todas las yentes e maltraye las las mugeres e escarnecielas.</span>
<span id="3"><sub>3</sub> Los moros non podiendo esto sofrir nin las otras cosas que fazien en el pueblo, e demas por el fecho que fiziera contra Isem su rey e su señor, començaron de alçarsele e de fazerle mucho mal e mucha terreria,</span>
<span id="4"><sub>4</sub> et levantaronse de la una parte e de la otra por esta razon muchas peleas e grandes departimientos entrellos.</span>
<span id="5"><sub>5</sub> Et los de Cordova alçaron entre si a uno por su mayoral por qui catasen que avie nombre Isem Aasit, e juraronse con el contra aquel Mahomad.</span>
<span id="6"><sub>6</sub> E un dia que cavalgo Mahomad fuera de la villa con su cavalleria, fueron este Isem Arasit e los otros moros de Cordova que tenien con el al alcaçar e mataron muchos de aquellos traydores que fueran en el fecho con Mahomad de prender a Issem su rey, e quemaronlos y acerca de las puertas del alcaçar.</span>
<span id="7"><sub>7</sub> Pues que esto ovieron fecho, salieron otro dia de la cibdat e fueron contra Mahomad Almahadi e lidiaron con el, mas al cabo venciolos Mahomad e priso muchos dellos et matolos.</span>
<span id="8"><sub>8</sub> Et Mahomad temiendose de traycion, fizo descabeçar a aquel Isem Arasit e a muchos de los otros con el.</span>
<span id="9"><sub>9</sub> Del VIIIº año fasta'l XIIº del regnado del rey don Alfonso non fallamos ninguna cosa que de contar sea que a la estoria pertenesca,</span>
<span id="10"><sub>10</sub> si non tanto que en el XI murio el papa Joan</span>
<span id="11"><sub>11</sub> et pusieron en su lugar a Gregorio el Vº,</span>
<span id="12"><sub>12</sub> e fueron con el C e XLª II apostoligos.</span>
<span id="13"><sub>13</sub> Mas agora dexamos aqui de fablar desto e diremos del conde Garci Ferrandes e de su fijo el conde don Sancho.</span>
