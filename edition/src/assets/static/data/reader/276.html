<span class="chapter">276</span>
<span id="1"><sub>1</sub>En el dezeno año, que fue en la era de trezientos e tres años, e alçaronse los alemanes e no les abondo defender su tierra, e sacaron sus huestes muy grandes e destruyeron las Francias.</span>
<span id="2"><sub>2</sub> E los godos fueron a Grecia e a Macedonia e a Ponto e a Asia, e destruyeronlas todas.</span>
<span id="3"><sub>3</sub> E los cuadros e los sarmatas fueron a las Pannonias, que es tierra de Frisia, e destruyeronlas. E los alemanes, que son mas contra tierra de occidente, entraron España e tomaronla.</span>
<span id="4"><sub>4</sub> E los turcos prisieron a Mesopotamia e a Siria, e destruyeron muchas otras provincias.</span>
<span id="5"><sub>5</sub> E que los alemanes entrassen a España, dize Paulo Orosio, que por el destruimiento de Tarragona se pudo assaz mostrar, ca la destruyeron toda;</span>
<span id="6"><sub>6</sub> e al su tiempo parecien las señales del destruimiento e cuemo fuera grant e por cuales logares fuera poblada. E aquel año fue sant Maximino fecho obispo de Alexandria, e fue ende el catorzeno e governo la eglesia diziocho años.</span>
