<span class="chapter">494</span>
<span class="rubric">De como el rey Sisebuto fizo tornar los judios a la fe de Jesucristo.</span><br />
<span id="1"><sub>1</sub>Despues de la muerte de Gundemaro, e alçaron los godos a Sisebuto por rey e regno ocho años e seys meses;</span>
<span id="2"><sub>2</sub> e el primero año del su regnado fue en la era de seyscientos e cincuaenta e IIII, e cuando andava ell año de la encarnacion en seyscientos e seze,</span>
<span id="3"><sub>3</sub> e el dell imperio de Eraclio en ocho e el del papa Bonifaz en dos e el de Lotario rey de Francia en treynta e tres. Este rey Sisebuto era muy buen cristiano e luego que començo a regnar amonesto a los judios que en su regno eran que viniessen a la fe de Jesucristo,</span>
<span id="4"><sub>4</sub> e los judios fizieronlo, pero mas por fuerça que por su grado; e fizo esto el rey por aquella palabra que dize sant Paulo:</span>
<span id="5"><sub>5</sub> «En esto me alegro e alegrar e alegrarme que el nombre de Cristo sea predigado de las yentes, si quier por verdad, si quier por enfinta».</span>
<span id="6"><sub>6</sub> Este rey conquirio en España muchas villas que eran aun de los romanos, e en tiempo deste rey era arçobispo en Toledo uno que avie nombre Claudio.</span>
<span id="7"><sub>7</sub> Del segundo año fasta'l cuarto del regnado del rey Sisebuto non fallamos ninguna cosa que de contar sea que a la estoria pertenesca, e si non tanto que en el terceri murio el papa Bonifaz;</span>
<span id="8"><sub>8</sub> e fue puesto en su logar Honorio el Primero, e fueron con el sesaenta e ocho apostoligos.</span>
<span id="9"><sub>9</sub> Mas agora dexa la estoria de fablar del rey Sisebuto e tornar a contar de Mahomat.</span>
