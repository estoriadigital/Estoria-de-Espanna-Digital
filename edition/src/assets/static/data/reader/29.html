<span class="chapter">29</span>
<span class="rubric">De cuemo fueron desbaratados los romanos e muertos amos los Cipiones.</span><br />
<span id="1"><sub>1</sub>Asdrubal otrossi de la su parte non quedava de guisarse pora lidiar con ellos, e envio otrossi a Africa por muy grand poder e ayunto los españoles que tenien con el que eran muy grand gente e desta guisa movio contra los romanos, e sopolo fazer tan arteramientre que nunca sopieron del mandado fasta que fue con ellos.</span>
<span id="2"><sub>2</sub> Estonce los Cipiones non tenien todas sus gentes consigo, ca eran esparzidas por la tierra a una part e a otra,</span>
<span id="3"><sub>3</sub> pero con aquellos que tenien non tovieron por bien de les foir la batalla por que les non fuesse tenudo por covardia, e cuemoquier que fuessen muy menor gente que los de Asdrubal non dexaron por esso de lidiar con el.</span>
<span id="4"><sub>4</sub> Mas antes que oviessen la batalla fablaron los Cipiones con los romanos e dixieron que se membrassen de la postura que avien entre si,</span>
<span id="5"><sub>5</sub> y esta era atal que desque entrassen en batalla ningun romano non se dexasse prender, mas que en todas guisas venciessen o muriessen.</span>
<span id="6"><sub>6</sub> Y ellos fizieronlo assi que lidiaron muy ferament assi que muchas vezes estudo la batalla assi cuemo en peso, e murieron muchos dell un cabo y dell otro.</span>
<span id="7"><sub>7</sub> Mas en cabo vio Asdrubal que la su gente era mucha y la otra poca e mandolos cercar todos enderredor, e mataronlos que no finco y ninguno, e murieron y amos los Cipiones.</span>
<span id="8"><sub>8</sub> Los otros de Roma que estavan esparzidos por la tierra cuand esto sopieron, non se trovieron llegar en uno pora ir lidiar con ellos, mas acogieronse a los castiellos e a las fortalezas que avien ganado y eran de la su part,</span>
<span id="9"><sub>9</sub> e fizieron a los romanos saber el daño que avien preso rogandoles que les enviassen acorro e cabdiello.</span>
<span id="10"><sub>10</sub> En cuanto este mandado iva a Roma, salio Magon de la prision, e ficaron el y Asdrubal por señores en la tierra,</span>
<span id="11"><sub>11</sub> e començaron a tenderse por España e a destroir toda la tierra assi cuemo la lagosta destruye todos los frutos, de guisa que metieron toda la tierra en so señorio mas por premia que por amor.</span>
<span id="12"><sub>12</sub> Mas agora dexa ell estoria de fablar dellos e torna a contar de cuemo los romanos enviaron a Cipion el Mancebo a España.</span>
