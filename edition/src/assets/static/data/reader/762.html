<span class="chapter">762</span>
<span class="rubric">Capitulo VIIº De como Mudarra Gonçales mato a Ruy Blasques e de como Almançor priso Coyanca e corrio tierra de cristianos.</span><br />
<span id="1"><sub>1</sub>Andados VII años del regnado del rey don Vermudo, que fue enlaera de mill e VI, cuando andava el año de la encarnacion en DCCCCLXVIIIº, et el del imperio de Oto en XXXVII,</span>
<span id="2"><sub>2</sub> pues que Mudarra Gonçales ovo X años, fizol Almançor cavallero,</span>
<span id="3"><sub>3</sub> cal amava mucho</span>
<span id="5"><sub>5</sub> porquel veye de buen seso e mucho esforçado e de buenas maneras en todo,</span>
<span id="6"><sub>6</sub> maguer que era aun niño.</span>
<span id="7"><sub>7</sub> Et aquel dia quel fizo cavallero armo otrossi bien CC escuderos que eran de su linage de parte de la madre quel sirviessen yl aguardassen e quel catassen por señor.</span>
<span id="8"><sub>8</sub> Este Mudarra Gonçales sallio despues tan buen cavallero e tan esforçado que si Almançor non era non avie mejor que el entre todos los moros.</span>
<span id="9"><sub>9</sub> E porque el sabie ya de como murieran sus hermanos e de como fuera su padre desonrado e preso, dixo a sus cavalleros e a toda su compaña:</span>
<span id="10"><sub>10</sub> «Amigos, vos sabedes ya como mio padre Gonçalo Gustioz sufrio muy grant lazeria a [ ] sin derecho, non faziendo nin mereciendo por que,</span>
<span id="11"><sub>11</sub> e como fueron muertos a traycion otrossi mios hermanos los VII infantes.</span>
<span id="12"><sub>12</sub> Et digovos que tengo por bien de ir a tierra de cristianos e vengarlos si pudiere.</span>
<span id="13"><sub>13</sub> E de como vos tenedes por bien de fazer y dezidmelo».</span>
<span id="14"><sub>14</sub> Et ellos dixeronle entonces desta guisa:</span>
<span id="15"><sub>15</sub> «Todo lo que tu tienes por bien a nos plaz muy de coraçon,</span>
<span id="16"><sub>16</sub> ca tenudos somos de aguardarte et de servirte e de fazer to mandado».</span>
<span id="17"><sub>17</sub> Et cuando esto les oyo dezir, fuesse pora la madre e dixol como querie ir buscar su padre</span>
<span id="18"><sub>18</sub> e saber de su fazienda si era muerto o bivo, e quel diesse la señal quel dexara por ol pudiese coñocer.</span>
<span id="19"><sub>19</sub> E ella diol entonces la media sortija quel dexara Gonçalo Gustioz.</span>
<span id="20"><sub>20</sub> Et pues que Mudarra Gonçales la ovo tomada, fue espedido de la madre e fuesse pora'l Almançor</span>
<span id="21"><sub>21</sub> e dixol como querie ir ver su padre.</span>
<span id="22"><sub>22</sub> E dixol Almançor que lo tenie por bien e quel plazie,</span>
<span id="25"><sub>25</sub> e el entonces espidiosse del e de todos los otros moros poderosos e fuesse su via;</span>
<span id="26"><sub>26</sub> et segunt cuenta la estoria llevo consigo muy grant cavalleria.</span>
<span id="27"><sub>27</sub> E pues que llegaron a Salas, fueronse pora'l palacio de Gonçalo Gustioz.</span>
<span id="28"><sub>28</sub> Don Gonçalo cuando los vio, preguntoles quien eran.</span>
<span id="29"><sub>29</sub> Dixol entonces Mudarra Gonçales:</span>
<span id="30"><sub>30</sub> «Don Gonçalo, yo naci en Cordova</span>
<span id="32"><sub>32</sub> e so vuestro fijo, e trayovos por ende esta media sortija en señal».</span>
<span id="33"><sub>33</sub> Gonçalo Gustioz cuando vido la media sortija, fuel abraçar con el grant plazer que ende ovo.</span>
<span id="35"><sub>35</sub> Mas pues que ovieron folgado en uno unos pocos de dias, dixo Mudarra Gonçales a su padre:</span>
<span id="36"><sub>36</sub> «Don Gonçalo, yo so aqui venido por vengar la vuestra desonra e la muerte de los VII infantes mios hermanos;</span>
<span id="37"><sub>37</sub> e non ha mester que lo detardemos».</span>
<span id="38"><sub>38</sub> E luego que esto dixo, cavalgaron e fueronse pora'l conde Garci Ferrandes</span>
<span id="39"><sub>39</sub> e llevaron consigo trezientos cavalleros.</span>
<span id="40"><sub>40</sub> Et pues que entraron en el palacio o estava el conde, desafio Mudarra Gonçales a Ruy Blasquez e a todos los de su parte</span>
<span id="41"><sub>41</sub> antel conde;</span>
<span id="42"><sub>42</sub> et dixol Ruy Blasquez que non dava nada por todas sus amenazas, e demas que non dixiesse cosa que non deviesse dezir nin mentir ante su señor.</span>
<span id="43"><sub>43</sub> Cuando Mudarra Gonçales estol oyo dezir, metio mano a la espada e fue por ferirle con ella, mas travo del el conde Garci Ferrandes e non gelo dexo fazer, e sacoles treguas por tres dias, ca non pudo mas.</span>
<span id="44"><sub>44</sub> Pues que esto fue fecho, espidieronse todos del conde e fueronse cada unos para sus lugares;</span>
<span id="45"><sub>45</sub> mas pero non oso ir de dia Ruy Blasquez a Barvadiello e espero la noche en que se fuesse.</span>
<span id="46"><sub>46</sub> Mudarra Gonçales luego que sopo esto, fuesse echar en celada cerca la carrera por o el avie de venir,</span>
<span id="47"><sub>47</sub> et en passando Ruy Basquez, salio Mudarra Gonçales de la celada e diol bozes e dixol:</span>
<span id="48"><sub>48</sub> «¡Morras, alevoso, falso, traydor!».</span>
<span id="49"><sub>49</sub> E en deziendol esto, fuel dar un golpe tan grant que lo partio bien por medio del cuerpo e dio con el muerto en tierra;</span>
<span id="50"><sub>50</sub> et diz la estoria que mato y otrossi XXX cavalleros que ivan con el.</span>
<span id="51"><sub>51</sub> E desi a tiempo de la muerte de Garci Ferrandes, priso a doña Lambla e fizola quemar,</span>
<span id="52"><sub>52</sub> ca en tiempo del conde Garci Ferrandes non lo quiso fazer porque era su parienta.</span>
<span id="53"><sub>53</sub> En este año otrossi saco Almançor su hueste muy grande e vino correr tierra de cristianos, e llego fasta Coyanca,</span>
<span id="54"><sub>54</sub> la que agora dizen Valencia, e cercola.</span>
<span id="55"><sub>55</sub> Ese año otrossi murio el emperador Oto el Primero</span>
<span id="56"><sub>56</sub> et regno empos el Oto el Segundo X años.</span>
