<span class="chapter">27</span>
<span class="rubric">De cuemo lidiaron los Cipiones con Magon hermano de Annibal e cuemol prisieron.</span><br />
<span id="1"><sub>1</sub>A quinientos e treynta e VII años depues que Roma fue poblada, entraron los Cipiones en España con poder de los romanos.</span>
<span id="2"><sub>2</sub> Estonce eran señores de la tierra Asdrubal e Magon hermanos de Annibal, que dexara en so logar cuando se fuera assi cuemo oyestes desuso.</span>
<span id="3"><sub>3</sub> E luego que sopieron que los romanos entraran en España, Asdrubal que era el señor mayor envio a so hermano Magon que tenie Cartagena, que era estonce una grand cibdat con grand poder d'Africa y d'España, e lidio con los Cipiones en la tierra que llaman Celtiberia, que es cabo Ebro.</span>
<span id="4"><sub>4</sub> E los romanos cuemo vinien muy sañudos por el destroymiento de Sigüença e por los otros daños que les fiziera Annibal, crecieronles los coraçones e lidiaron muy fuerte e vencieron a los d'España e d'Africa e prisieron a Magon, e fueron y muertos e presos muchos dellos e los otros fuxieron, e apoderaronse los romanos de lo mas de la tierra.</span>
