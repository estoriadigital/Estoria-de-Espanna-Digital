<span class="chapter">703</span>
<span class="rubric">Capitulo Xº De como el rey don Ramiro fue sobre Çaragoça e se torno su vassallo Benhaya rey desa cibdat.</span><br />
<span id="1"><sub>1</sub>Andados VI años del regnado del rey don Ramiro, que fue en la era de DCCCC e XLª IIIIº, cuando andava el año de la encarnacion en DCCCC e VI,</span>
<span id="2"><sub>2</sub> saco el rey don Ramiro su hueste e fue sobre Çaragoça.</span>
<span id="3"><sub>3</sub> Mas Abenhaya, que era ende rey, cuando vio que el rey don Ramiro e Ferrant Gonçales conde de Castilla eran acordados e abenidos en uno, ovo muy grant miedo e fizose vassallo del rey don Ramiro con toda su tierra et mitio a Abderrahemen rey de Cordova cuyo vassallo era.</span>
<span id="4"><sub>4</sub> Desi el rey don Ramiro fizo que obediciessen a Abenhaya todas las fortalezas e castiellos que se le eran alçados en el regno de Çaragoça por fuerça e por quebranto que les dio e por su sabiduria.</span>
<span id="5"><sub>5</sub> Et pues que esto ovo fecho, tornose pora Leon ondradamient,</span>
<span id="8"><sub>8</sub> et desque el fue ido, tiros Abenhaya de la postura que fiziera con el e mintiol e tornosse al vasage del rey de Cordova.</span>
