<span class="chapter">712</span>
<span class="rubric">Capitulo XIX De las buenas obras del rey don Ramiro.</span><br />
<span id="1"><sub>1</sub>Andados XI años del regnado del rey don Ramiro, que fue en la era de DCCCC e XLª e IX, cuando andava el año de la encarnacion en DCCCC e XI, et el del imperio de Corrado en tres,</span>
<span id="2"><sub>2</sub> metiosse el rey don Ramiro a fazer obras de misericordia, consejandogelo su muger la reyna doña Teresa, a la que dizen Floreña, hermana de don Garcia el Trembloso rey de Navarra.</span>
<span id="3"><sub>3</sub> E fizo el monesterio de San Andres e de Sant Cristoval sobre Ceya,</span>
<span id="4"><sub>4</sub> et fizo otro de Santa Maria sobre Duero,</span>
<span id="5"><sub>5</sub> e otro de Sant Muguel en Val de Buerna, al que dizen agora Destriana;</span>
<span id="6"><sub>6</sub> e enrequiciolos de muchos heredamientos e de lo al que an menester.</span>
<span id="7"><sub>7</sub> En esta doña Teresa ovo este rey don Ramiro un fijo a que dixeron don Sancho el Gordo e una fija que ovo nombre doña Elvira.</span>
<span id="8"><sub>8</sub> Despues desto caso el rey don Ramiro a su fijo don Ordoño con doña Urraca fija de Ferrant Gonçales conde de Castiella.</span>
<span id="9"><sub>9</sub> Desi fizo un monesterio en Leon cabo del su palacio a onra de sant Salvador,</span>
<span id="10"><sub>10</sub> e mitio y en orden a su fija doña Elvira.</span>
<span id="11"><sub>11</sub> Del XII año fasta'l XIX del regnado del rey don Ramiro non fallamos ninguna cosa que de contar sea que a la estoria pertenesca,</span>
<span id="12"><sub>12</sub> si non tanto que en el XII murio el papa Sergio</span>
<span id="13"><sub>13</sub> e fue puesto en su lugar Anastasio el IIIº, e fueron con el CXXI apostoligo.</span>
<span id="14"><sub>14</sub> E desi murio a pocos de dias</span>
<span id="15"><sub>15</sub> e pusieron en su lugar a Dando el Primero,</span>
<span id="16"><sub>16</sub> e fueron con el CXXII apostoligos.</span>
<span id="17"><sub>17</sub> Et en este año lidio otra vez el conde Ferrant Gonçales con los navarlos e aragoneses en lomas de Loranco sobre Cereso, e venciolos.</span>
<span id="18"><sub>18</sub> E en el XVº murio el emperador Corrado</span>
<span id="19"><sub>19</sub> e murio en por Enrio el Primero fijo de Oto duc de Sayoma XVIII años.</span>
<span id="20"><sub>20</sub> E en el XVIº murio el papa Dando</span>
<span id="21"><sub>21</sub> et fue puesto en su lugar Joan el IXº obispo de la cibdat de Ravena,</span>
<span id="22"><sub>22</sub> e fueron con el CXXIII apostoligos.</span>
