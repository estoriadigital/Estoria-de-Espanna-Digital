<span class="chapter">586</span>
<span class="rubric">De como vino don Alfonsso al que dixieron Catolico ayudar al rey don Pelayo contra los moros.</span><br />
<span id="1"><sub>1</sub>Andados diez años del regnado del rey don Pelayo, que fue en la era de sietecientos e sesaenta e VI, e cuando andava ell año de la encarnacion en sietecientos e veyntiocho, e el del imperio de Leo en quinze,</span>
<span id="2"><sub>2</sub> entro en Asturias don Alfonsso al que dixiemos Catolico, fijo que fue del duc don Pedro de Cantabria, pora ayudar en las batallas de Nuestro Seño Dios e el rey don Pelayo.</span>
<span id="3"><sub>3</sub> E fue omne muy fuerte e muy bravo contra los moros.</span>
<span id="4"><sub>4</sub> E el rey don Pelayo casol con una su fija que avie nombre doña Ermesenda.</span>
<span id="5"><sub>5</sub> Esse año murio el papa Gregorio</span>
<span id="6"><sub>6</sub> e fue puesto en su logar Gregorio el Tercero, e fueron con ell ochaenta e ocho apostoligos.</span>
<span id="7"><sub>7</sub> Mas Agora dexamos aqui de fablar del rey don Pelayo e tornaremos a contar de los moros.</span>
