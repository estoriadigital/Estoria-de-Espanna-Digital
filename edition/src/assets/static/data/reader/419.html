<span class="chapter">419</span>
<span class="rubric">Del rey Sigerigo e de su muerte.</span><br />
<span id="1"><sub>1</sub>Depues de la muerte de Ataulfo alçaron los godos por rey a Sigerigo.</span>
<span id="2"><sub>2</sub> E el primer año del su regnado fue a veynte dell imperio de Honorio e a seys de Teodosio en la era de cuatrocientos e cincuaenta e cinco años; e regno un año.</span>
<span id="3"><sub>3</sub> E este rey Sigerigo fue el postremero de los reyes godos que mal fizo en la cibdat de Roma,</span>
<span id="4"><sub>4</sub> e en este se acabo la contienda de los godos contra los romanos en aquella cibdat e en todas aquellas tierras.</span>
<span id="5"><sub>5</sub> Este rey Sigerico era comunal de grandez e de grand coraçon, e no muy fablador ni amador de muchas mugieres; era torvado en la saña, cobdicioso de aver, muy sabio pora alevantar las yentes e mover contiendas e mezclar malquerencias, e coxcava de cayuda d'un cavallo.</span>
<span id="6"><sub>6</sub> E avie muchos fijos e por tal que fincasse el regno en ellos depues de sus dias e que no cayesse en el pueblo contienda de batalla cuemo suele acaecer entre las otras yentes, començo a poner sus pazes con los romanos.</span>
<span id="7"><sub>7</sub> E los fijos que avie nacieran uno empos otro desta guisa: e el primero era Giserico e el segundo Hugnerigo e el tercero Guntemando e el cuarto Trasamundo e el quinto Hillerigo.</span>
<span id="8"><sub>8</sub> E el rey Sigerigo aviendo sabor de mantener a los fijos en paz, trabajavasse de fazer en todas cosas tod aquello que a los romanos ploguiesse.</span>
<span id="9"><sub>9</sub> E los dos, que siempre se trabajavan mas de batalla que de paz, asmaron luego traicion contra el de guisa quel mataron de mala manera a cabo d'un año que regnara.</span>
<span id="10"><sub>10</sub> E agora torna la estoria a contar del rey Uvalia que regno depos ell.</span>
